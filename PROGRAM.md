
# Programul educațional "Graff's Gambit GG"

Program pentru elevii de liceu, clasele IX–XII, extracurricular, care încurajează generarea și iterația asupra ideilor creative, un pas cheie în formarea viitorilor fondatori și antreprenori.

> ⚠ Acest document este o propunere inițială. Se vor publica revizii în urma notelor primite din partea celor invitați să contribuie la acest document. _(A se vedea secțiunea [Contribuție](#heading=h.n8ulncv1yvhl).)_

# Descriere generală

Întreg programul este îmbrăcat într-o poveste de joc în care participanții aduc idei pe care să le transforme în realitate. Pe parcursul jocului, ei rafinează ideile, le validează, și crează prototipuri.

Programul are o structură care susține iterația asupra ideilor, de la generare, la validare și implementare a prototipurilor. Ideile trec prin mai multe iterații pe parcursul programului, cu scopul de a ajunge la o rundă de simulare a investițiilor și mediului de afaceri, cu ajutorul mentorilor cu experiență în domeniu.

Organizatorii crează un mediu favorabil, în care participanții se simt în siguranță, unde ideile lor sunt auzite și încurajate spre dezvoltare. Joaca are rolul de a întări sentimentul de siguranță în a testa idei curajoase, cu scopul de a învăța din greșeli și exemple. Acțiunea de a juca în sine este o activitate plăcută, la care participanții revin cu entuziasm, indiferent de rolul lor în joc. Printre elementele jocului includem o simulare a mediului de afaceri, a procesului de a convinge parteneri și investitori.

Programul în sine este un model pentru cum o idee, supusă acestui proces, devine realitate.

# Participanți

## Roluri în afara jocului

**Elevii** sunt participanții principali beneficiari, cei care "joacă jocul" din punct de vedere al simulării.

**Mentorii** sunt participanții care "fac jocul" din punct de vedere al simulării.

**Organizatorii** sunt personalul asociat cu programul, care își asumă responsabilitatea pentru buna desfășurare a activităților din cadrul programului, precum și activitățile anexe. Aceștia pot face parte și din rândul participanților, atât timp cât nu este pusă în pericol buna desfășurare a programului.

**Cadrul didactic al liceului** își poate alege să participe în oricare din rolurile descrise mai sus. Ei își asumă, pe lângă asta, rolul de gazdă în cadrul liceului.

## Roluri în cadrul jocului

> ⚠ Definițiile din aceasta secțiune sunt încă în lucru. Rolurile jucătorilor sunt definite prin acțiunile pe care le fac, în secțiunile următoare, în special în cadrul [Ceremoniilor](#heading=h.uu7k7vhd06gc).

**Fondatori**

**Moderatori** (maeștri ai ceremoniilor)

**Investitori**

# Jocul

Fondatorii aduc idei pe care să le transforme în realitate. Pe parcursul jocului, ei rafinează ideile, le validează, și crează prototipuri. Este necesar de mult efort pentru a transforma cele mai curajoase idei în realitate, așa că fondatorii trebuie să convingă parteneri (co-fondatori) și investitori care să contribuie la realizarea ideilor. La sfârșitul jocului, toți participanții sărbătoresc efortul depus și rezultatele obținute. Sunt premiate inițiativele care îți ating obiectivele stabilite de fondatori împreună cu ceilalți investitori, precum și alte categorii de efort remarcabil.

## Cum ne jucăm

Jocul se joacă pe parcursul a mai multor **sesiuni**, distribuite câte două pe săptămână, timp de șase săptămâni. Fiecare sesiune este compusă din mai multe **ceremonii**, în funcție de faza în care se află **suprajocul**. Pe parcursul jocului, participanții trebuie să respecte regulile de **conduită** compatibile cu rolul pe care îl joacă.

Pentru a încadra mai bine înțelegerea următoarelor noțiuni, enumerăm aici fazele suprajocului:

1. [Sărbătoarea deschiderii jocului (1)](#heading=h.depbtwvoj4d)
2. [Adunarea ideilor (2, 3)](#heading=h.bb7a4z4i92kf)
3. [Convingerea co-fondatorilor (4, 5)](#heading=h.yq7lsqw9hbc2)
4. [Validarea ideilor (6, 7)](#heading=h.8h9jby1qtiu6)
5. [Atragerea investitorilor (8, 9)](#heading=h.ciabpcd5vdtk)
6. [Crearea prototipurilor (10, 11)](#heading=h.jjpmy260yho4)
7. [Sărbătoarea finalului jocului (12)](#heading=h.huj2kitiz63l)

## Sesiuni

O sesiune durează 45 de minute de lucru. Opțional, o sesiune poate fi extinsă pentru a permite participanților continuarea lucrului asistat de atenția celorlalți participanți, sau pentru alte ceremonii. Dacă o sesiune este extinsă, se adaugă 15 minute de pauză și 30 de minute de lucru.

Pe lângă sesiunile de lucru, mentorii și organizatorii pot oferi sesiuni opționale, spre exemplu [Sfertul de consultație](#heading=h.j3xs39it1tii).

Jocul poate fi jucat prin participarea exclusivă la sesiunile de lucru. Totuși, recunoaștem că entuziasmul fondatorilor poate conduce la sesiuni de lucru organizate între ei. De aceea, organizatorii pun la dispoziție uneltele necesare lucrului individual sau în echipă în afara sesiunilor.

Activitatea principală pe parcursul oricărei sesiuni de lucru este acordarea de atenție între participanți.

## Ceremonii

O ceremonie urmează un set specific de pași care au rolul de a induce participanții în poveste, de a crea starea necesară pentru lucru, și de a crea firele de continuare pentru ceremoniile următoare.

Pașii unei ceremonii includ semne vizuale și auditive, cum ar fi gongul și clepsidra. Sunetul gongului (sau ceva cu aceeași funcție, după caz) este folosit pentru a semnifica începerea sau tranziția între pașii ceremoniilor. Clepsidra (sau un alt instrument pentru vizualizarea scurgerii timpului) este folosită pentru a comunica timpul rămas în fiecare pas al ceremoniei.

Moderatorul (numit și maestrul ceremoniilor) are responsabilitatea de a ghida participanții între pașii ceremoniei, pentru a păstra un timp optim al desfășurării activităților.

### Prima întâlnire

La prima întâlnire între participanți suntem încurajați să cunoaștem cât mai multă lume nouă. Pentru a facilita asta, fiecare participant completează o carte de profil cu numele său, răspunsul la o întrebare, și o întrebare pentru alți participanți.

Apoi, într-un mini joc de a face cunoștință în viteză, facem schimb de cărți între noi! Pe parcursul întregului joc (de exemplu, în ceremonia de [Reîntâlnire](#heading=h.2y8du5l2emg0) în sesiunile viitoare) vom avea oportunitatea de a colecționa și alte cărți de profil.

**Cartea de profil** este un obiect colecționabil creat de participanți.

#### Prima întâlnire în fazele târzii ale jocului

În cazul în care participanți noi se alătură jocului într-o altă fază decât [Sărbătoarea deschiderii jocului](#heading=h.depbtwvoj4d), organizatorii vor ghida separat crearea cărților de profil pentru noii participanți, și le vor face cunoștință cu alți participanți pentru a face schimb de cel puțin 3 alte cărți.

### Reîntâlnirea

La începutul fiecărei noi sesiuni, ne rezervăm timp pentru a discuta cu cei pe care îi cunoaștem și pentru a face cunoștință cu lume nouă. Ceremonia durează 10 minute. Gongul sună la 5 minute pentru avertizare, și apoi la 8 și la 10 minute pentru a îndemna participanții să se pregătească pentru următoarea ceremonie. (Spre exemplu, participanții vor lua loc înainte de începerea unei prezentări.)

### Ideație și iterație

Ceremoniile de lucru și iterație alternează 5–10 minute de discuție moderată în grup, cu 5 minute de lucru individual, în scris.

În ceremoniile de ideație, participanții sunt invitați să împărtășească întregului grup ideile pe care ar vrea să le transforme în realitate, în câteva cuvinte. Apoi grupul pune întrebări pentru a afla mai multe despre acea idee.

Moderatorul și alți mentori participanți vor contribui propriile lor idei și întrebări, pentru a da un exemplu celorlalți participanți.

În urma fiecărei iterații, fondatorii sunt invitați să completeze ideile lor în scris, pe baza a ceea ce au aflat în sesiunea de discuție moderată.

#### Regula "deschiderea pieței"

Moderatorul va oferi cartonașe galbene și verzi pentru a recompensa contribuțiile inițiale astfel: 2 cartonașe verzi pentru o prezentare înaintea moderatorului; câte un cartonaș verde pentru următoarele două prezentări.

**Cartonașul galben** este un obiect locțiitor în cadrul ceremoniilor în care participanții se oferă voluntari. Acesta reprezintă o promisiune de a contribui.

**Cartonașul verde** este un obiect de schimb în cadrul jocului. Acesta poate fi convertit într-o sumă virtuală pentru investiții, și poate fi schimbat între jucători oricând, inclusiv pentru jocuri viitoare.

### Exprimarea în 3 minute

Pentru a putea convinge co-fondatori și investitori, fondatorii trebuie să reușească să prezinte ideea lor cât mai succint. Acest lucru este cunoscut și sub numele de "pitch", în engleză.

În sesiunile de lucru, se urmează modelul ceremoniilor de creație și iterație, cu exemple de la fiecare participant în parte. Se aplică [Regula "deschiderea pieței"](#heading=h.n2jqa8sn27wk).

Organizatorii și mentorii pot oferi sfaturi pentru îmbunătățirea "pitch"-urilor și în afara sesiunilor de lucru, în mod asincron, prin mijloace de comunicare digitale, în grup.

În sesiunile de probă, de exemplu în faza [Atragerea investitorilor](#heading=h.ciabpcd5vdtk), se aleg un număr limitat de "pitch"-uri care vor da proba, în funcție de disponibilitatea mentorilor.

### Formarea de echipe

În urma prezentării ideilor, fondatorii stabilesc înțelegeri de comun acord pentru colaborarea la testarea și construirea ideilor. În faza de [Atragerea investitorilor](#heading=h.ciabpcd5vdtk), fondatorii pot migra între echipe, iar investitorii devin și ei parte din echipă.

### Testare și iterație

Ceremoniile de lucru și iterație alternează 5–10 minute de discuție moderată în grup, cu 5 minute de lucru individual, în scris.

În ceremoniile de testare, fondatorii se folosesc de cunoștințele proprii și de uneltele de cercetare pentru a valida sau invalida presupuneri despre ideile lor. Toate presupunerile care nu pot fi validate doar prin cercetare trebuie validate prin alte mijloace.

Toate presupunerile, inclusiv cele invalidate, trebuie documentate împreună cu ideea.

Moderatorul și mentorii ghidează lucrul în grup și în echipă, și oferă exemple despre cum se pot testa idei. Se aplică [Regula "deschiderea pieței"](#heading=h.n2jqa8sn27wk).

### Construire și iterație

Ceremoniile de lucru și iterație alternează 5–10 minute de discuție moderată în grup, cu 5 minute de lucru individual, în scris.

În ceremoniile de construire, fondatorii folosesc uneltele pe care le au la îndemână pentru a crea prototipuri pentru ideile lor. În aceste ceremonii trebuie create în special materialele fizice care vor fi prezente la [Expoziție](#heading=h.qvu826af5sjc).

Moderatorul și mentorii (în primul rând în rolul de investitor) oferă exemple pentru tipurile de materiale și prototipuri care pot fi create pentru expoziție. Organizatorii vor pune la dispoziție materiale de bază pentru crearea de panouri publicitare din carton, hârtie și instrumente de însemnat.

Elementul de bază al unui prototip este un model de afacere, definit cu ajutorul investitorilor. Acesta trebuie publicat (PDF) împreună cu documentația aferentă ideii dezvoltate.

### Expoziția

Cea mai importantă dintre ceremoniile de la [Sărbătoarea finalului jocului](#heading=h.huj2kitiz63l), expoziția invită un public mai larg, deopotrivă elevi și studenți. Expoziția joacă rolul de a prezenta rezultatul efortului nostru timp de 6 săptămâni, și un rol și mai important de a stârni încrederea altor viitori participanți în acest program.

Într-o atmosferă de sărbătoare, co-fondatorii își prezintă ideile în forma lor finală din cadrul acestui joc.

Organizatorii își asumă responsabilitatea de a invita un public cât mai larg pentru a vizita expoziția, iar aceasta râmăne deschisă un timp mai lung, după de ceremonia de [Premiere](#heading=h.v684ie9qm33f).

### Premierea

Punctul culminant de la [Sărbătoarea finalului jocului](#heading=h.huj2kitiz63l), premierea închide jocul cu o prezentare a ideilor a căror efort merită evidențiat. Fondatorii vor fi invitați să prezinte ideea premiată în 3 minute către publicul larg.

Se vor alege un număr limitat de premii. Premiile sunt alese de un juriu format din organizatori și mentori.

Moderatorul are responsabilitatea de a reaminti că sărbătoarea este despre efortul depus în cele 6 săptămâni, de a mulțumi tuturor participanților și contributorilor la acest program.

Ca moment de închidere a jocului, organizatorii anunță și invită participarea și contribuția la ediția următoare.

### Prezentare din partea mentorilor sau organizatorilor

Pentru a menține dinamicitatea și atenția participanților, prezentările sunt de 10 minute sau mai puțin și urmăresc obligatoriu un fir narativ.

### Sfertul de consultație

Pe parcursul a 15 minute, un mentor ascultă și reflectă împreună cu unul sau mai mulți fondatori asupra unei probleme pe care ei au întâmpinat-o. Fondatorii care cer un sfert de consultație trebuie să exprime problema în scris, în prealabil programării acestui sfert de oră.

Mentorii vor oferi sferturi de consultație anunțate în calendarul programului, în limita disponibilității.

## Suprajocul

Jocul se împarte în mai multe faze, fiecare cu ceremoniile specifice.

Fazele principale ale jocului se întind intenționat peste sfârșitul de săptămână. Asta permite participanților lucrul în afara sesiunilor, și asigură continuitatea poveștii de la o săptămână la alta.

Următoarele paragrafe enumeră ceremoniile asociate fiecărei faze.

> ⚠ Acolo unde este necesar, putem adauga clarificări pentru fiecare fază. Vă invităm să contribuiți întrebări pentru a înțelege ce clarificări sunt necesare.

### Sărbătoarea deschiderii jocului (1)

[Prezentare din partea organizatorilor](#heading=h.ra8psfykwfk3) despre joc și miză

[Prima întâlnire](#heading=h.deecml3qcgl4) și completarea cărților de profil

### Adunarea ideilor (2, 3)

[Reîntâlnirea](#heading=h.2y8du5l2emg0)

[Ideație și iterație](#heading=h.5bqlq5toofvu)

[Prezentare din partea mentorilor](#heading=h.ra8psfykwfk3) despre creativitate și optimism

### Convingerea co-fondatorilor (4, 5)

[Reîntâlnirea](#heading=h.2y8du5l2emg0)

[Exprimarea în 3 minute](#heading=h.k3f7zitqigh), cu întrebări de la alți fondatori

[Formarea de echipe](#heading=h.edlnmby5e19d) între co-fondatori

[Prezentare din partea mentorilor](#heading=h.ra8psfykwfk3) despre a fi lider și colaborare

### Validarea ideilor (6, 7)

[Reîntâlnirea](#heading=h.2y8du5l2emg0)

[Testare și iterație](#heading=h.u1wy09xsbeq3)

[Prezentare din partea mentorilor](#heading=h.ra8psfykwfk3) despre nevoi, piețe și valoare

### Atragerea investitorilor (8, 9)

[Reîntâlnirea](#heading=h.2y8du5l2emg0)

[Prezentarea investitorilor](#heading=h.ra8psfykwfk3)

[Exprimarea în 3 minute](#heading=h.k3f7zitqigh), cu întrebări de la investitori

[Formarea de echipe](#heading=h.edlnmby5e19d) între co-fondatori și investitori

### Crearea prototipurilor (10, 11)

[Reîntâlnirea](#heading=h.2y8du5l2emg0)

[Construire și iterație](#heading=h.rbfk56od5uei)

[Prezentare din partea mentorilor](#heading=h.ra8psfykwfk3) despre efort și disciplină

### Sărbătoarea finalului jocului (12)

[Expoziția](#heading=h.qvu826af5sjc)

[Premierea](#heading=h.v684ie9qm33f)

## Conduită

> ⚠ Secțiunea aceasta este doar o sămânță, și surprinde doar aspectele esențiale de conduită.

### Atenția reciprocă

Darul principal pe care ni-l oferim unii altora în acest joc este atenția.

Fiecare participant, indiferent de rol, își asumă responsabilitatea de a oferi atenție de o calitate cât mai bună. Atenția de calitate distorsionează cât mai puțin, și reflectă cât mai sincer. Recunoaștem că fiecare dintre noi este o oglindă imperfectă, și continuăm să îmbunătățim calitatea atenției pe care o oferim.

Organizatorii au responsabilitatea de a atenționa persoanele care nu respectă momentele de atenție necesare bunei funcționări a programului.

În special organizatorii și mentorii se vor pregăti pentru a oferi o atenție de înaltă calitate și pentru a fi un model de urmat de către ceilalți participanți.

### Recunoștința

Suntem recunoscători pentru atenția și efortul oferite, indiferent de calitatea lor.

Organizatorii au responsabilitatea de a crea momente de recunoștință, în special în cadrul sărbătorilor de deschidere și final. Căutăm în continuare și alte momente, și suntem recunoscători pentru contribuțiile tuturor.

În special organizatorii și mentorii vor fi recunoscători celorlalți participanți, deoarece jocul nu s-ar juca fără atenția și efortul lor.

### Adecvarea

Respectăm regulile de conduită adecvate mediului în care activăm, și apoi regulile jocului.

Organizatorii își asumă dreptul de a înlătura persoanele care împiedică buna funcționare a programului.

# Organizare

> ⚠ Secțiunea aceasta este doar o sămânță, și va fi extinsă după ce restul detaliilor jocului sunt clarificate pentru ediția pilot.

## Calendar

Propunem organizarea ediției pilot începând cu 1 octombrie 2024, timp de 6 săptămâni, cu sesiuni în zilele de marți și joi, respectând restul programului școlar.

Propunem organizarea sesiunilor în timpul zilei, pentru a profita de prezența elevilor.

# Contribuție

Recomandăm contribuția la acest document prin următoarele forme:

- Notițe și sugestii de modificări pe marginea documentului.
- Comentarii trimise prin e-mail la "alexandru.m.birsan+graffs-gambit-gg@gmail.com"

Signed 202408220937 Mihai Alexandru Bîrsan

